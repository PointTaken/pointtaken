---
title: "Norgesgruppen jobber bedre med moderne Filhåndtering"
date: 2018-04-15T20:01:49+02:00
draft: false
author: "Carin Andal"
categories: ["Office 365"]
tags: [""]
banner: "img/ng-lastebil.jpg"
---

### En oppgradert versjon av SharePoint har gjort systemet mer brukervennlig. Flere selskaper i NorgesGruppen jobber nå bedre med nye smarte funksjoner og apper. 

<img class="img-fluid mt-3 mb-3" src="/img/ng-lastebil.jpg" /> 
<em>Fotograf: Erik Norrud</em>

NorgesGruppen, en betydelig aktør innen dagligvarebransjen i Norge, består av mange selskaper som bidrar til å distribuere og selge matvarer over hele landet. Point Taken har siden 2014 bistått med prosjekter for å overføre filhåndtering internt fra Lotus Notes til SharePoint.  

NorgesGruppen er en spennende gruppering av selskaper, og siden jeg i 2014 kom inn som konsulent i NorgesGruppen Data har vi jobbet mye med å finne riktig måte å bruke SharePoint på for dem. En slik overføring fra Lotus til SharePoint vil alltid innebære endring for de ansatte, men vi har hatt fokus på å jobbe i grupper for å finne riktig løsning, og ikke minst opplæring av alle, sier Håkon Fotland, seniorkonsulent hos Point Taken.  

Overføringen til SharePoint gir de ansatte tilgang til filene uansett hvor de er. Point Taken merker en markant endring i interessen og entusiasmen over SharePoint etter at brukergrensesnittet og antall funksjoner ble kraftig oppgradert sommeren 2017.  

Når vi kjører opplæring har vi først en grundig gjennomgang av hvordan filer lagres, åpnes og ikke minst organiseres. Veldig mange blir overrasket over hvor enkel SharePoint er å bruke nå etter at det nye brukergrensesnittet er på plass, og ikke minst er de veldig positive til appene for både smarttelefon og nettbrett. Det gir fleksibilitet ved å ha tilgang til filene uansett hvor de er, sier Fotland.

[Hør mer fra NorgesGruppen på vårt seminar 26. april.](https://www.pointtaken.no/blog/2018/03/27/velkommen-til-frokostseminar/)

#### Avviksmeldinger doblet 

Et av selskapene i NorgesGruppen som har omfavnet bruken av SharePoint er dagligvaregrossisten Asko. Hovedkontoret har, på samme måte som andre i NorgesGruppen-systemet, migrert fra Lotus Notes til SharePoint. I tillegg har de fått på plass en avvikshåndtering som gjør det enkelt å melde inn avvik på enten varer eller ansatte. 

Avvikssmeldingene er tilgjengelig for administrativt personell på lagrene og brukes for å registrere skader på varer som håndteres eller eventuelt skader på personell. Tidligere hadde de rundt 20 000 slike meldinger i året, og det er nå økt til 40-50 000, rett og slett fordi det er mye enklere enn før. Det gir dem bedre kontroll på både svinn og eventuelle sikkerhetsaspekter i arbeidet de gjør, sier Fotland.  

NorgesGruppen selv ser at både ansatte og ledere har fordeler med hvordan SharePoint gir en mer fleksibel arbeidsform. De tror også at nye måter å jobbe på er viktig for fremtidige arbeidstakere.  

Vi har alle nytte av å kunne finne og jobbe i dokumenter når vi er ute i møter eller er på reise. Det er viktig for oss å være en attraktiv arbeidsgiver for de som kommer ut fra studier nå de nærmeste årene, og de forventer å kunne jobbe mer fleksibelt og uansett hvor de er, sier Kristin Sundmark Hole hos NorgesGruppen   

Ønsker du å vite mer om hvordan din virksomhet kan ta i bruk SharePoint og andre Microsoft-produkter for å jobbe smartere, sikrere og mer effektivt? [Les mer om det her](https://www.pointtaken.no/blog/2018/03/27/velkommen-til-frokostseminar/)., og meld deg på vårt frokostseminar 26. april. Der vil du høre mer fra NorgesGruppen, samt advokatfirmaet BAHR og TV-, internett- og infrastrukturleverandøren Get TDC.  

<br />
<br />
<a class="btn btn-primary btn-full" href="https://www.eventbrite.com/e/frokostseminar-utstyr-dine-ansatte-for-fremtidig-suksess-tickets-43973773741" role="button">Meld deg på seminaret</a>
<br />
<br />

<img class="img-fluid mt-3 mb-3" src="/img/ksh.jpg" />
</br >
<em>Kristin Sundmark Hole</em>
 

 

 